## Риба на дистанційному керуванні

Гаразд, пора зробити так, щоб риба плавала самостійно. Для цього тобі потрібен буде новий тип блоку: блок **Керування**.

\--- task \---

Вибери спрайт рибини.

Перетягни блоки `коли натиснуто зелений прапор`{:class="block3events"} (**Події**), `завжди`{:class="block3control"} (**Керування**) та `перемістити на 10 кроків`{:class="block3motion"} (**Рух**) на **панель спрайту** ось так:

```blocks3
    коли ⚑ натиснуто
завжди 
  перемістити на (10) кроків
end
```

\--- /task \---

## \--- collapse \---

## title: Що робить новий блок?

Блоки **Керування** змушують твою програму виконувати операції певну кількість разів або за певних умов.

В даному випадку рибина виконує все, що знаходиться всередині блоку `завжди`{:class="block3control"}, знову і знову в циклі без кінця. Отже, як тільки вона виконає останню операцію (блок) всередині блоку `завжди`{:class="block3control"}, вона переходить знову вгору і повторює все спочатку, і так далі.

\--- /collapse \---

\--- task \---

А зараз натисни на зелений прапор і подивися, що відбуватиметься!

\--- /task \---

Що ж, ця риба щойно врізалася в край Сцени і рухалася занадто швидко, щоб акула змогла її упіймати.

Спочатку рибу треба сповільнити. Це досить просто. Тобі всього лиш треба трохи почекати після того, як вона переміститься на 10 кроків. Існує блок **Керування**, який тобі тут допоможе:

```blocks3
    чекати (1) секунд
```

\--- task \---

Додай блок `чекати`{:class="block3control"} до свого коду всередині блоку `завжди`{:class="block3control"} і зміни значення на `0.5` ось так:

```blocks3
    коли ⚑ натиснуто
завжди 
  перемістити на (10) кроків
  + чекати (0.5) секунд
end
```

\--- /task \---

## \--- collapse \---

## title: Внесення змін

Число, яке ти встановлюєш в блоці `чекати`{:class="block3control"}, задає бажану кількість **секунд**, яку чекатиме твоя риба. `0.5` — це пів секунди.

Ти можеш спробувати різні значення, щоб визначити те, яке підходить найкраще для гри. Пам’ятай, що ти також можеш змінювати кількість кроків всередині блоку `перемістити на`{:class="block3motion"}!

\--- /collapse \---

Зараз риба рухається, але вона також повинна відбиватися від країв Сцени. І знову в розділі **Рух** є для цього блок!

\--- task \---

Знайди блок `якщо на межі, відбити`{:class="block3motion"}, і додай його до блоку `чекати`{:class="block3control"}.

\--- /task \---

## \--- collapse \---

## title: Що робить новий блок?

Блок `якщо на межі, відбити`{:class="block3motion"} перевіряє, чи спрайт торкається краю Сцени, і якщо це так, то він відповідно повертає його вліво, вправо, вгору або вниз.

\--- /collapse \---

Звичайно ж, це призведе до появи риби, що плаває догори черевцем, тому тобі знову знадобиться блок `стиль обертання`{:class="block3motion"}.

\--- task \---

Онови свій код так, щоб встановити стиль обертання риби `зліва-направо`{:class="block3motion"} на початку скрипта спрайта:

```blocks3
    коли ⚑ натиснуто
+ стиль обертання [зліва-направо v]
завжди 
  перемістити на (10) кроків
  чекати (0.5) секунд
  якщо на межі, відбити
end
```

\--- /task \---

Тепер риба рухається вперед і назад, але лише по прямій лінії, тому гравцю досить просто її спіймати акулою! Ти маєш зробити рибу менш передбачуваною.

Із попереднього кроку ти вже знаєш, як повернути спрайт, з цього і можна почати.

\--- task \---

Додай поворот до інструкцій для риби і натисни на зелений прапор.

```blocks3
    коли ⚑ натиснуто
стиль обертання [зліва-направо v]
завжди 
  перемістити на (10) кроків
  + поворот ↻ на (10) градусів
  чекати (0.5) секунд
  якщо на межі, відбити
end
```

\--- /task \---

Вже краще, але все одно це виглядає досить шаблонно. Рух має бути більш випадковим. На щастя Скретч може допомогти тобі із випадковістю! Тоби потрібен буде новий тип блоку, що називається **оператор**.

## \---collapse\---

## title: Що таке оператор?

**Оператори** приймають одне або декілька значень (таких як числа, текст, логічні значення `Так/Ні`) і повертають єдине значення. Ти можеш визначити тип значення, яке вони повертають, по формі блока: круглі краї повертають числа або текст, а кутові — `Так/Ні`.

```blocks3
    (() + ())

(з'єднати [привіт ] [всім])

<[] = []>
```

\--- /collapse \---

\--- task \---

Знайди блок **оператора** `випадкове`{:class="block3operators"} і встав його в блок **Руху** `повернути`{:class="block3motion"} клікнувши на нього і перетягнувши в поле, де встановлюється кількість градусів.

```blocks3
    коли ⚑ натиснуто
стиль обертання [зліва-направо v]
завжди 
  перемістити на (10) кроків
  + поворот ↻ на (випадкове від (1) до (10)) градусів
  чекати (0.5) секунд
  якщо на межі, відбити
end
```

\--- /task \---

**Примітка**: ти можеш змінити мініміальне та максимальне значення чисел, з яких він вибиратиме, але стандартні значення (`1` та `10`) є досить підходящими для цієї гри, тому ти можеш їх залишити.

\--- task \---

Натисни зелений прапор та запусти код!

\--- /task \---

## \--- collapse \---

## title: Отже, що тепер робить блок «завжди»?

Блок «завжди» змушує спрайт риби робити наступні чотири речі по порядку:

1. Переміщуватися вперед
2. Трохи повертатися
3. Трохи чекати
4. Перевіряти чи риба на краю Сцени

Після того, як спрайт виконав перевірку, він розпочне цикл знову і переміщуватиметься, повертатиме, чекатиме і перевірятиме, допоки виконуватиметься програма на Скретч.

\--- /collapse \---

Чудово! Далі: ловля риби!